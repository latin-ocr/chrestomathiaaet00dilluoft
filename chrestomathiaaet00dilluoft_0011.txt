PRAEFATIO.

Chrestomathiam edituri sumus quae et juvenibus Geez linguam
addiscentibus et viris doctioribus nova quaedam studiorum adjumenta
praebere possit. Ea continentur specimina literarum Aethiopicarum
inedita, varii generis, neque indigna quae arte typographica divulgata
pluribus tam philologis quam theologis innotescant et legantur. Plu—
rima eorum ex aliis linguis in Geez translata sunt et stylum sive
Graecum sive Arabicum redolent, pauciora in Abyssinia ipsa com-
posita sunt3 alia antiquitatis Christianae monumenta sunt satis
memorabilia, alia sermonis et ingenii quo Abyssini medio aevo
exeunte utebantur documenta; alia plana aperta emendata, alia dif-
ficiliora, nonnumquam corrupta et criticae quoque arti exercendae
idonea.

Primum ducunt agmen specimina quaedam orationis historicae,
videlicet liber Baruchi apocryphus et narratiunculae de viris sanctiS‚
quae, quamquam ad interpretandum facilioreS‚ tamen cum aetate
et dicendi genere inferiores sint, post librum Baruchi collocandae

videbantur.

